EDITORIS. xxxxlu

moralem causam coniungit. Aliquantisper sentit gigni bonos et prae-
stantes gubernatores, quorum virtute teneantur imperia. Postea ait
nasci languidiores, qui ipsi suis furoribus evertunt imperia.

Cuius rei exemplis aliquot ex historia allatis Melanchthon quae—
stionis gravissimae. orantisque vires superantis explicationem defert ad
praesentem Casparum Crucigerum, cuius responsio ibidem edita est
haec: Perspicua et illustria testimonia sunt providentiae divinae, certa
corporum coelestium et elementorum series, certi siderum motus, ac
specierum conservatio, et mentis humanae noticiae, quae sunt artium
fontes. Haec omnia cum intuemur, fateri cogimur, esse mentem
architectatricem mundi, quae velit coli iuxta normam nc leges, quas
nobis indidit. Postea vero cum confusiones imperiorum, gentium
interitus, et dissipationes intuentur, homines attoniti admiratione stn-
pent‚ ac rursus dubitant, an casu imperia nascantur, et rursus casu
dilabantur, ut formicarum examina. Nec profecto tristius ullum spe-
ctaculum est, quam intueri inde usque ab initio ruinas tot florentissi-
morum regnorum. Quanta virtus fuit civitatis Atticae? Nunc quo in
loco fuerit, non satis sciri potest. Propter hanc tantam varietatem
eventuum, multa de causis mutationum Philosophi quaesiverunt: nec
explicari res, nisi in doctrina Ecclesiae potest. Plato igitur videns
inextricabilem quaestionem esse, Musis eum sermonem attribuit, quas
velut vaticinantes fingit obscure causam recitare. Ideo certas esse
politiarum periodos, quia in generatione iungatur sesquitertiae quina-
rius. Eius dicti etsi multae interpretationes a doctis quaesitae sunt:
tamen hanc simplicissimam esse iudico, ut consonantiarum finis natura
ordinatus est, cum ad διὰ πασῶν ventum est: ita legibus fatalibus
ait subinde nova imperia exoriri ruentibus prioribus, proptereaquod
praestantiora deficiant, donec rursus fatali aliqua lege fiat instauratio.
quae ipsa sententia tamen affirmat, divina providentia sic ordinatam
esse et rerum et hominum naturam, ut ruentibus imperiis alia consti->
tuantur. Sed causam ruinae monstrat doctrina Ecclesiae, quae ad-
firmat mutationes imperiorum poenas esse scelerum, quae populi et
reges perpetrarunt. (in eamque sententiam paucula addit, quae hic
repetenda non videbantur, utpote ad locum Platonis non amplius
respicientia.)

Crucigeri responsioni subiecta legitur in eodem libro explicatio
Matthiae Lauterwald, qui praescriptis verbis Platonis: ὧν ἐπίτριτος
πυθμὴν πεμπτάδι (sic) συζυγεὶς δύο ἁρμονίας παρέχεται τρὶς αὖ..
ξηθεὶς hunc in modum disserit: Quae deinde in Platone sequuntur,
obscuriora, ut videntur, huic sententiae omnia sunt inclusa, ut et
Aristoteles in ultimo capite quinti Politicorum iudicavit. Quapropter
hac sententia explicata, reliqua omnia facilius patebunt. Duo autem
in hac sententia quaeruntur. Primo quasnam harmonias ὁ πυθμὴν
sesquitertius praebeat in mutatione legum et status imperiorum. Deinde
quo tempore illa mutatio fiat. Ad primam quaestione-ni respondeo,

