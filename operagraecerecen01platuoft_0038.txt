xxx PRAEFATIO

conditionem et rationem, qua sesquitertia radix quinario iuncta duas
harmonias praebeat, quam rationem ab ipso Platone verbis τρὶς αὔξη-
θεὶς sat perspicue monstratam ineptus fuisset Aristoteles, si omnino
declarandam aut tali modo interpretandam duxisset. Denique τὸ διά-
γραμμα τοῦτο est ipsa illa figura geometrica, quam numeri periodici
ex tribus cubis compositi radices constituunt, ubi pro numeris terna-
rio, quaternario et quinario lineae tres eiusdem magnitudinis in trian-
gulum coierint. Barocius hic nescio quod magnum diagramma Pla-
tonis somniat, cuius etiam formam delineavit, quod numeros omnium
generum, quae in oratione Musarum commemorari interpretibus visa
sunt, perfectos, superantes, superatos, abundantes, diminutos, simi-
les, dissimiles cum utrorumque longitudinibus et latitudinibus, aequi-
lateros, quadratos, solidos, sphaerales, diametrales, mares et feminas
ad denarium usque exhibet, in cuius fine positus est numerus 1728.
Tunc igitur harmonias duas existere, quum Geometricus numerus in
fine magni diagrammatis Platonis descriptus efficiatur solidus, id est,
completus formatusque fuerit solidus et Cubus. Id vero est nugari.
Τούτου dicit Aristoteles , quod ἐπίτριτος πυθμὴν, cuius mentionem
fecerat, unus de tribus numeris diagrammatis eiusque basis est.
Quod si minus breviter loqui vellet, diceret τοῦ διαγράμματος τοῦ
πυθμένος τούτου, Atque erunt fortasse, quibus etiam interpositum
ἀριθμὸς displiceat et τούτου ad πυθμένα referendum videatur, a
quibus equidem dissentiam. Neque opus est, quum sententia verbo-
rum haec eadem sitz Platonem causam atque initium mutationis nu-
mero tribuere, cuius sesquitertia radix quinario iuncta duas harmo-
nias praebeat, quibus verbis significari eum, qui prodeat tum, quum
figurae, cuius pars sit illa radix, solidus seu cubus factus sit nume-
ruS. Cuius sententiae cum explicatione nostra consensus cernitur pri-
mum e0, quod αὐξήσεις illas cubicas esse declarat, dum ea, quorum
sit ἐπίτριτος πυθμὴν, quae ipsae αὐξήσεις Platonis sunt, per στε-
ρέωσιν fieri dicit; deinde quod easdem αὐξήσεις, hoc est, numerum
per eas productum, tribus minoribus constare agnoscit3 nam cui
numero ἐπίτριτον πυθμένα tribuat Plato, eum produci per στερέωσιν
numeri figurae cuiusdam3 quam figuram, si quidem eius laterum unum
sesquitertium sit, omniurn autem στερεωθέντων summa cubum efficiat,
tribus constare lateribus necesse est. Et numerus per talis figurae
στερέωσιυ productus necessario velut tribus cubis compositus tribus-
que quasi radicibus enatus cogitatur. Sed hac brevitate Aristoteles
fecit, ut salsa opinio de numero Platonis oriretur, quae plerosque‘
tenuit et a vera interpretatione seduxit. Nam quum intelligerent dia-
gramma ab Aristotele significatum triangulum rectangulum esse tri—
bus lateribus 3, 4, 5 compositum, eiusque diagrammatis viderent
numerum dici solidum factum, colligendam laterum summam rati duo-
denarium numerum figurae, indeque numerum 1728 fatalem Platonis
ab ipso Aristotele declaratum putarunt, non cogitantes illi, collecta.
laterum summa numerum effici non trianguli illius, sed aut lineae aut

