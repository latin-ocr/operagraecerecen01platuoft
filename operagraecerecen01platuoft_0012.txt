1111 PRAEFATIO

Non facile quemquam inventum iri putamus, quin tenebras sibi
hunc locum inspicienti primum offundi sentiat. Quibus pellendis qui
inter ipsos Graecos Platonis asseclae operam dederunt, non multum
ex eorum studio ad nos commodi redundavit, declarationibus illis aut
pridem ex memoria hominum exstinctis aut non minore, quam quibus
dilucidandis inservirent, obscuritate laborantibus aut alio, quam quo
opus erat, intentis. Neque Italorum, qui seculo a Christo nato XV.
Platoni dediti in eiusque scriptis legendis et interpretandis defixi erant
Florentiae, quemquam credibile est huius loci interpretem exstitisse,
postquam dux ac princeps eorum, Marsilins Fichrus, plus eum diffi-
cultatis, quam ponderis habere et Apolline interprete egere iudicas-
set; ipse vero quod promiserat iu Commentario super Timaeo de eo
verba facturum non praestitit. At seculo XVI. duo reperti sunt viri
docti, quorum opera partibus nonnullis lux affulserit, prior lacobus
Faber Stapulensis, in Commentario super Aristotelis Politicorum
quinto ab ipso Aristotele occasione data Platonis numerum explicare
conatus, alter Franciscus Barocius Venetus, singularis de eodem nu-
mero libelli auctor, in quo quum aliorum, inprimis Fabri, tum suam
sententiam, non admodum illam a Fabro discrepantem, copiosissime
exposuit. Nec postea defuerunt qui expediendo numero operam da-
rent, sed nemo probabiliora invenit, quam Barocius. Itaque cum
Barocio nobis res sit, Qui vir quum vulgo non satis notus sit, ante-
quam quid senserit de loco Platonis afferam, quis fuerit breviter signi-
ficabo. Fuit natione Venetus, gente patricia ortus, litteris a pueritia.
deditus. In philosophia Marcum Antonium Passerinum, in mathema-
tica Petrum Catenam Patavii praeceptores habuit. Post aunum MDL.
in gymnasio Patavino, deinde in Bononiensi professor matheseos fuit,
postea urbis Iadrae in Dalmatia praefectus, cui muniendae studiosius,
quam corpus affectum pateretur, intentum aetate nondum provecta
mortuum scribit Moletius anno MDLXXII. Contra ex ipsius seriptis
effici auctor est Foscarinus ad aetatem decrepitam usque litteris eum
studuisse summa cum industria, itinera per Europae Asiaeque regio-
nes secisse, litterarum commercium habuisse cum doctissimis Trans-
alpinorum et miros fortunae casus subiisse. Firmat haec et explicat
MazzuchelluS, magicae artis condemnatum anno MDLXXXVII. pe-
cunia et vinculis multatum testans. Caeterum diu vixisse Cretae ibi-
que aliquando, quum maxima siccitas esset, ingentem vim pluviae de
coelo deduxisse. Reliquit magnam codicum manu scriptorum copiam,
quos ab eius nepote eodemque herede Iacobo emtos Anglus Comes
Pembrocinus bibliothecae Oxoniensi donavit anno MDCXXVIIII. qui ad-
huc Barociani nominantur. Ipse edidit Orationes in laudem mathe-
maticae et philosophiae, Procli commentaria in librum primum Eu·-
clidis Latine vertit ex codicibus multo integrioribus et emendatioribus
textu vulgato, item Heronis Librum de machinis bellicis et geodaesiam
e codice transtulit scholiisque illustravit, de Cosmographia libros 1111.
vulgavit. Sed maxime delectabatur nodis solvendis eiusque amoris tria

