EDITORIS. 11111

optimo et naturae congruenti legum ac morum concentu discedentes,
leges iniquas amplectantur? Neque tamen dubium est, quin maxima
semper suerit harmoniae in republica vis ac potestas, utnon modo
Platoni, verum etiam Aristoteli quoque placet: tametsi non putat
cicero cantibus reipub. mutatis, respublicas mutari, sed vita victu-
que civium mutato. Cuius rei memorabile exemplum habemus de
republica Cynaethensium Arcadiae populorum etc. (omittimus enim
ca, quae de Cynaethensibus ex Polybio refert, item quae de vi musi-
cae in Gallis conspicua memorat p. 643.) Nulla tamen ex omnibus
quae attulimus de conversionibus suturis interituque Rerumpub. iudi-
* cando, praecepta certa videmus3 tametsi probabiles coniecturas ha-
bemus3 quarum nulla certior aut facilior mihi videtur quam quae ex
numeris elici potest. Sic enim opinor, Deum opt. max. qui rerum
omnium naturam mirabili sapientia coagmentavit, ac singula suis qui-
busdam numeris, modo, ratione, concentu, futura colligavit, Res
etiam publicas suis quibusdam numeris circumscripsisse3 ut stato
quodam annorum decursu, etiamsi optimis moribus ac legibus utan-
tur, intereant tamen, ut Platoni cum Aristotele convenit. Quando
vero id futurum esset, neuter definit3 nisi Platonem numeris obscuris
id significare quisquam putet, libro 8. de Repub. quem ad scopulum
non modo Academici omnes, sed etiam omnium pene philosophorum
familiae navim afflixerunt. Primus quidem Aristoteles locum hunc
quasi vallum transiit, neque ut solet, magistrum momordit, cum pro-
pter obscuritatem non haberet qua parte illum carperet. Proculus
septem quidem Platonis de Repub. libros satis accurate interpretatus
octavum attingere noluit, rei difficultate, ut opinor, revocatus. Theoni
quoque Smyrnaeo non modo Platonicae philosophiae, sed artium quo-
que mathematicarum peritissimo -— alius est Theon Alexandrinus, qui
ad Ptolemaeum commentarium Graece scripsit — cum Platonis Rem-
pub. interpretaretur, aqua haesit3 nec sibi locum hunc interpretan-
dum putavit. M. Tullius numerorum Platonis obscuritatem uno verbo
excusavit. Marsilius Ficinus, Academicorum omnium, quantum qui-
dem opinor, acutissimus, se, quid Plato vellet eo loco, nescire plane
confitetur3 veritus ne idem illi (sic) usu veniret quod Iamblicho, qui
tribus verbis rem per se obscurissimam non illustrasse, sed obscurius
involvere voluisse· videtur. Philo Hebraeus, Platonis ubique imitator,
numerum illum quinquaginta esse putavit: idque significari scribit or-
thogono scaleno, quale Pythagoras tribus numeris 3. 4. 5. complexus
est: coque referri putat verba illa Platonis sesquitertia radix quinario
coniuncta.- est enim 3. ad 4. ratio sesquitertia. sed in eo fallit, quod
numerum planum invexit, cum appareat Platonem solidum numerum
quaeri voluisse, qui omnia numerorum genera praeter perfectos com-
plectatur. Philo tamen ex his radicibus 3. 4. 5. singulatim in se ductis
tres quadratos efficit: unde conflantur 50. numeri, omnes plani. (bene
fecit Bodinus, quod in libris de vita Masis esse locum Philonis a se
intellectum in margine ostendit: aliter non crederemus. Nam libro

