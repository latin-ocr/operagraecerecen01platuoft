xxvm PRAEFATIO

et ternarii neque multiplex esset neque superparticularis, sed super-
partiens. Qua de re consulendus est Driebergius supra laudatus in
libello: die mathematische Intervallenlehre der Grz’echen, p. 11. Sed
aurium iudicio comprobata, quamvis numerorum ratione diversa, for-
tasse hic primum iuter harmonias recepta est, quem locum postea
obtinuit. Altera similiter comparata dissimilem eventum habuit. Nu-
meri enim 729 et 216 seu 27 et 8 finiunt intervallum, quod Graecis
musicis διὰ πασῶν καὶ τετρατόνῳ καὶ ἡμιτονίῳ appellatum pariter
atque simplex dissonum semper visum, hodie octava cum sexta dictum
consonum statuitur. Conferatur Driebergius libro proxime laudato p.
6. et 5. Has igitur harmonias praebet novenarius ter auctus cum pe-
riodorum numero compositus. Atque huic periodorum numero signi-
ficando et definiendo quum reliqua, tum harmoniae inservire, et omnia
ad unum illum fatalem optimae reipublicae declarandum dicta vide-
rentur, si ea, quae sequuntur, sic fere haberent: οὗτος οὗν ὁ ἄρι-
θμὸς τοιούτου κύριος, At sequuntur haec: ξύμπας δὲ οὗτος ἄρι-
θμὸς γεωμετρικὸς τοιούτου κύριος. In his et particula δὲ continuari
necdum absolutam esse, sed nunc demum absolvi numeri fatalis de-
scriptionem ostendit, et adiectiva ξύμπας οὗτος singulos adbuc defi-
nitos numeros pro partibus maioris cuiusdam haberi et in unum con-
iungi iubent. Itaque duo numeros descriptos habemus, alterum pe-
riodorum, alterum fatalem ipsum compositum ex priore aliisque
commemoratis in unum coniungendis, qua de re quid nobis omnino
videretur, in superioribus dictum est. Hic vero novae quaestiones
oriuntur duae: una, qualis ea coniunctio sit, altera, qui potissimum nu-
meri coniungi debeant. Priorem solvit additum nomen γεωμετρικός, non
additione, sed multiplicatione coniunctionem efficiendam docens. Ea
enim quum universae geometriae, circa ἐπίπεδα, quibus in numeris
respondent multiplicatione producti, versantis, tum progressionum et
proportionum geometricarum natura est, quae multiplicatione nitun-
tur. Neque aliter eo nomine usus est Aristides Quintilianus de Mu-
sica Lib. ΙΙΙ. p. 122. ed. Meiborn. quo loco septenarium ἁγνείαν νο-
cari tradit: μόνος γὰρ τῶν ἐντὸς δεκάδος οὔτε γεννᾶται γεωμετρι-
κῶς ὑφ’ ἑτέρων οὔθ’ ἕτερον γεννᾷ. Contra, quae addendo fit con—
iunctionem ἇριθμητικὴν dicit p. 151. de triangulo rectangulo dispu-
tans: τοῦ δὲ τοιούτου τριγώνου, συνεστῶτος ἐκ τριῶν καὶ τεσσάρων
καὶ πέντε, εἰ τὰς πλευράς ἀριθμητικῶς συνθείημεν, ἡ τῶν δυόδεκα
πληροῦται ποσότης. Atque hanc potissimum ob causam cubos periodo- -
rum auctores multiplicandos supra statuimus. Sed utrum omnes praeter
numerum periodicum commemoratos, an duos tantum harmoniarum
numeros per semet ipsos et per periodicum multiplicatos fatalem nume·-
rum rei publicae producere existimemus? Dicam quod sentio. Con-
sulto mihi Plato eam rem indefinitam reliquisse videtur, et in eo potis-
simum ἐρεσχηλιάν Musarum agnosco ludificaturam eOS, qui divinas le-
ges eventuum humanorum apprime ab hominibus intelligi numerisque
certis definiri posse autumarent. Aliter eum de periodis rerum huma-

