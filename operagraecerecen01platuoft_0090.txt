Lxxxlt PRAEFATIO

planorum ac solidorum serie intelligenda diceret, quam si-
gnificationem dum locis quibusdam Theaeteti et Phaedonis
asserere contendit, quibus ὁ α’ριθμός πᾶς, ὁ ἥμισυς τοῦ
αριθμοῦ ἅπας, o‘ ἕτερος στίχος τοῦ α’ριθμοῦ dicitur,
pronominis οὗτος vim prorsus neglexit vel ignoravit. Non
minus offensionis illud habet, quod αὐξήσεις δυναμένας
τε καὶ δυναστευομένας multiplicationes eas dicit, quae a
numeris simplicibus compositisque fiant. Veteres arithme-
ticos ait simplices numeros γραμμικοῦς, lineares, vocasse,
lineas autem respectu planorum, quae ab eis produci possint,
δυναμένας dici licuisse, itaque omnes simplices numeros
δυναμένους potuisse nuncupari. Id vero non efficit omnes
δυναμένους simplices esse, aut si qui δυνάμενος appelle-
tur, eundem simplicem esse significari, nisi forte, quia
omnes homines mortales et omnes philosophi homines sunt,
philosophus idem, quod mortalis, et quivis mortalis philo-
sophus est. Profecto validioribus argumentis uti debebat qui
persuadere vellet Platonem αὐξήσεις δυναμένας istas di-
xisse et a verbi δύνασθαι certa in mathesi et constante si-
gnificatione recessisse, euius eo magis eum tenacem esse
conveniebat, quo minus usitatum nec nisi ex opposito intel-
ligendum alterum verbum esset, quo αὐξήσεις diversi ge-
neris designaret δυναστευομένας eas appellans, Sed fa-
ciles simus: δυνάμεναι αὐξήσεις simplicibus, δυναστευό-
μεναι compositis factae numeris multiplicationes sunto:
num duodenarius primus ab istis productus erit, quemadmo-
dum Branisius vult, non octonarius? Octonarium ipse dicit
primum quaerenti sese offerre, quippe cuius factores, 1,

2, 4, primos numeros simplices primumque compositum

