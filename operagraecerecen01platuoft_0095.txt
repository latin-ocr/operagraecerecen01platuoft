E D 1 T O R I S. Lxxxvu

obscuris lux clarior affundi posset. Harmoniam enim prio-
rem ἴσην ἰσάκις, ἑκατόν τοσαυτάκις a Platone dictam
numero aliquo quadrato centies multiplicato constare, po—
sterioris vero descriptionem centum numeris a diametris pro-
fectis centum ternarii cubos addere statuit, quod utrumque
verum puto. Neque ego, si αὐξήσεις numeri 1, 2, 3, 4, 6
essent, et duodenarium scriptor iu antecedentibus tamquam
planum rectangulum designavisset, pronomen οἷν ad illos
quinque numeros referentem et quaternarium cum ternario
ἐπίτριτον πυθμένα rectanguli illius dictum censentem im-
probarem. Sed de numeris illis et de duodenario omnino
cogitandum non esse vidimus, Atque ipse sibi repugnat
aperte, dum ἐπιτρίτου πυθμένος declarationem suam eo,
quod duodenarius planus et rectangulus sit, firmans nihilo
miuus duodenarium hic uon ut planum, sed ut lineam con-
siderari et numeris 3, 4 et 5 partes lineae duodenariae tam-
quam eius numeri proprietatem quandam denotari perhibet.
Verbum enim συζυγεὶς nec multiplicationem nec additionem,
sed id tantummodo significare ait, numeros 3 et 4 cum qui-
nario una serie componendos esse, eamque compositionem
sic facit, ut linea duodenaria prodeat, cuius tamen partes
duas paullo ante ut latera plani rectanguli, mox omnes tres
ut latera solidi considerari iubet. Nempe verbis τρὶς αὐ-
ξηθεὶς non cubicam, quam linguae usus requirit, sed omnino
solidam multiplicationem tribus quibusvis factoribus confi-
ciendam indicari statuit, cuius opinionis firmandae caussa
locum L. V1111. p. 587. D. commemorans τρίτην αὔξην
ibi nullam, nisi cubicam esse posse non animadvertit„ Quae

igitur de verbis ὦν ἐπίτριτος πυθμήν πεμπάδι συζυγεὶς

