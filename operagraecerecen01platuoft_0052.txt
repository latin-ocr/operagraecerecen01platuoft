xxxxnn PRAEFATIO

quod triplicatis lateribus τοῦ πυθμένος sesquitertii , excrescant super
Diatessaron, Semiditonus cum Diapente, et Diapason cum semidi-
tono, id est, septima et decima super quartam, ut nunc vulgo loqui-
mur. Etsi enim aliis Musicis modulis intervallum Ξὲῼ- rationis explere
possemus, tamen illud minime faciendum esse censemus. (sic haud
dubie scripsit Matthias, triplicata latera cubos dicens ternarii et qua-
ternarii, quorum illa ratio est. ln libro numeri 2, 10 et 27 temere
dissipati, 10 ante Etsi, Ξ ante rationis, 27 ante faciendum leguntur.)
Quod Platonis sententiae magis conveniunt harmoniae, quas praebent
bina media proportionalia, quae inter triplicata latera existunt. Alio-
qui enim plures harmoniae quam duae accederent sesquitertiae rationi.
Appellemus igitur duas harmonias peculiari modo: semiditonum cum
diapente, et Diapason cum semiditono. Quarum posterior, hoc est,
decima, etsi a cantoribus pro harmonia habetur: tamen Musici, prae-
sertim Pythagorici, eam reiiciunt tanquam prorsus dissonam , ipsum
Diapason excedentem. Caeterum semiditonus cum Diapente seu se-
ptima, uno ore ab omnibus et Musicis et cantoribus inter stridulas
symphonias abiicitur. Constat igitur, Sesquitertiam rationem dul-
cisoni Diatessaron ter compositam, praebere duas dissonantias, ma-
xime secundum Pythagoram, a quo Plato plurima numerorum theore-
mata sumpsit, harmoniis accommodata, idque non iniuria, Pythago-
ras enim inventor illarum rationum, et summus artifex fuit. Ad se-
cundam quaestionem respondeo verbis Platonis, quod illae mutationes
fiant, quando ὁ πυθμὴν sesquitertius triplicatur, sive ut Aristoteles
loquitur, quando numerus diagrammatis sive quadranguli fit solidus,
hoc est, 1728 annis. Haec ut explicentur, et appareat, num haec
recte ex sententia Platonis protulerimus , necesse est nos initio quae-
dam vocabula explicare. Primo quidem τὸν πυθμένα non recte verte-
runt cubum. lpsum enim vocabulum, proprie significat fundamentum,
seu fundum, sive extremum alicuius corporiS, quod revera ex Geometria
constat esse superficiem. Quapropter sciamus Platonem hoc vocabulo
superficiem significare , et quidem quadrangulum, sicut liquet ex Ari-
stotele, qui τὸν πυθμένα per vocabulum dlagrammatos explicat, quo
absolute hic significatur quadrangulum, quamvis et alias species pla-
narum figurarum comprehendat. συζυγία autem quinarii fit per-dia-
gonalem, habentem quinque partes coniugantes duo latera, quorum
alterum tres, alterum quatuor habet partes. Sequitur in textu, δύο
ἁρμονίας παρέχεται. Quae verba totam Platonis sententiam Cimme-
riis tenebris videntur involvere, ita ut totum dictum foliis Sibyllae,
aut aenigmate Sphingis videatur obscurius. Quomodo enim id in hac
rerum natura possibile est? vel ratione numerorum, vel cuiuscunque
quantitatis, Sesqnitertiam rationem componendo, vel unam praebere
harmoniam? Id enim impossibile est ex Pythagorica definitione, et ex
doctrina proportionum. Sicut enim Diapente quotiescunque auctum,
non praebet ullam consonantiam, ita nec Diatessaron: quia neu-

