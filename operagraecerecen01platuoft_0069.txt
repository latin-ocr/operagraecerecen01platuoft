EDITORJS. mu

ostenderet eum decem millia nnmerum esse superficiem Cubi a numero
centenario producti scilicet ipsius millena miliia numeri Cubi, quippe
qui sex constat quadratis, quorum unumquodque continet in area sua
centum centies, hoc est decem millia parva quadrata. Nono inquit
Platonem appellasse Cubum trinitatis ipsum millena millia Cubum a
centenario productum: duasque huius appellationis assignat rationes·
primo quoniam a centenario producitur, qui tertia unitas est, secundo
quoniam omnis Cubus trinitatem habet in sua productione, cum iu eo
producendo ter fiat unius, eiusdemque numeri replicatio, sive repe· l
titio; iuxta scilicet ipsius Cubt longitudinem, latitudinem altitudinem-
que generandam. ut bis duo bis, ter tria ter, quater quaterna qua-
ter3 Cubos 8, 27, et 64 nobis procreant. His itaque duabus rationi-
bus, inquit Faber ipsum millena millia Cubum a Platone Cubum trini-
tatis appellari, quarum profecte» rationum secunda quidem per se pa-
tet, prima vero declaratione quadam indiget, quae sit huiusmodi.
Tres ponit Faber unitates, quarum primam quidem eam esse dicit,
quae re vera unitas est, punctdque Geometrico correspondet, quae-
que virtute potest accipi, et tanquam punctum, scilicet tanquam indi-
visibilis unitas: et tanquam linea, videlicet tanquam numerus Super—-
ficialis: ac demum quatenus corpus, hoc est quatenus numerus Soli—
duS. Secundam autem unitatem Faber ait esse Denarium: tertiam
vero centenarium numerum, hac scilicet ratione. posita enim (inquit)
prima unitate pro puncto, erit utique denarius ut linea, et centenarius
ut superficies , et millenarius ut corpus. nam quemadmodum in Geo-
metria quidem ex fluxu puncti fit linea3 et ex motu lineae in latitudi-
nem, scilicet ipsius in alias lineas multiplicatione creatur superficies3
nec non ex superficiei in altitudinem , hoc est eius in plures superfi-
cies multiplicatione producitur corpus: ita etiam in Arithmetica ex
unitatis propagatione gignitur numerus Linearis, et ex multiplica-
tione Linearis numeri fit numerus Superficialis‚ ex ipsiusque numeri
Superficialis multiplicatione fit solidus numerus, Posito rursus (in-
quit Faber) denario pro secunda unitate, quae puncto correspondeat3
erit nimirum centenarius ut linea, et decem millia ut superficies,
millena millia ut corpus rationibus iam dictis. Similiter autem si
centenarius pro unitate, quae puncto correspondeat ponatur, erit
iuxta hunc ordinem unitas tertia centenarius ipse, a quo numerus mil·
lena millia Cubus oritur, atque propterea Cubus trinitatis (inquit Fa-
ber) a Platone vocatur. Talis igitur est prima ipsius Fabri ratio.
cuncta vero haec quae pro huiusce rationis explicatione diximus in
subscripto patent exemplo.

