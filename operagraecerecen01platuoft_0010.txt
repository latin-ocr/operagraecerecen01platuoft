11 ” P R A E F A T I O
d. XIII. Sept. MDCCCXXX. defendebat. (8. min. fol. 24.)

Eorum omnium non magis, quam superiorum quisquam alteri
penitus assensus est, immo plures, quam capita, sensus ap-
paruere, quum plerique ne sibi ipsis quidem per omnia sa-
tisfecissent. In quibus nos quoque et antea fuisse confite-
mur et nunc etiam in extremis nonnihil haesitabamus, sed
propius a vero, quam antea, abesse nobis visi, aliorum
vero errores perspectos habere existimantes, simul lectori
omnia considerandi et diiudicandi potestatem facturi pri-
mum commentationes nostras, quia venales esse desierunt,
repetere, deinde recentiorum placita breviter exponere et
examinare, denique eam, in qua acquievimus, interpretatio-

nem exhibere statuimus,
. -Ά

COMMENTATIO PRIOR.

De numero Platonis scripturus non vereor, ne arrogantiae cri-
men subeam, quod tantam rem aggrediar, quae magnitudine sua etiam
in proverbium abierit, ut antiquitus qui obscurissimum significare
vellent, numero Platonis obscurius esse dicerent, quemadmodum Ci-
cero in quadam ad Atticum epistola loquitur. Nam Graecis quidem
tantum abest ut inaccessus fuerit, ut ne difficilem quidem admodum
aut obscurum habuisse videantur, quum neminem eorum, qui mentio-
nem eius faciunt, ea de re conqueri, plerosque autem ut de comperto
exploratoque loqui videamus. Inter Romanos vero Ciceronem con-
stat primum? Platonis scripta et placita divulgasse, cui obscurum tuisse
non est mirum, quum multa Platonis male intelligeret, quae hodie
recte explicata habemus. Huius tamen viri auctoritas tanta fuit, ut
verbum illud, quod commemoravimus, ad famam obscuritatis numeri
plurimum vel potius nihil non contulisse videatur. Nec magis Procli
box in Commentariis super primo Euclidz's (libro primo, pag. 7. ed. Ba-
sil.) ad numerum Platonicum explicandum universa opus esse mathe-
matica pronuntiantis deterrebat non tali tantaque supellectile instru-
ctum, quum facile appareret non universae eam mathematicae scientiam
requirere, sed ex omnibus matheseos disciplinis aliquid conferendum
censere ad declarandam Platonis sententiam. Accedebat quod difficul-
tatibus iis, quae in rebus inessent, industria virorum duorum mathe-

