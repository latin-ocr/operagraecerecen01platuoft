E D I T Ο R I S. LXXXVIIH

cadit, sed centenarius, ut hoc utar, xicenario, tricenario
et ceteris a denario productis non minus ἰσομήκης est, quam
millenario. Itaque si cui numero quadrato ἰσομήκης alter
dicitur, potest is quidem eiusdem radicis potentia haberi,
sed nisi aliunde accesserit alterius lateris indicium, pro certo
haberi non potest. Neque ex nostra geometriam finiendi·
ratione de Platonis geometrico numero pronuntiandum et
ultra tertiam positas potentias eo significari potuisse negan-
dum est, praesertim quum tertiam quoque Plato ipse L. VH.
p. 528. B. disciplinae a geometria diversae tractandam attribuat.
Ellipsis autem‘ nominis πλευρά et omnino inusitata et hoc
loco ob ambiguitatem aliena est. Denique quum effabilis
quinarii diameter septenarius sit, eius quadratus fieri non
potest ut monade detracta nihilo minus undequinquagenarius
maneat, quod quidem et ipse olim statui et Branisius tuetur,
verba δεομένων ἑνός ἑκάστων ideo addita putans, quo di-
sertius non diametri, sed quadrata earum intelligenda do-
cerentur. At ea ratione οἷῤῥήτων dicendum erat, non ῥη-
τῶν. [neffabiles vero non solum quaternarii et senarii, sed
etiam monadis et binarii, quamquam horum effabiles quoque,
ut quinarii, diametros esse constat. Vt igitur duas ineffa-
biles ad duos ex istis duodenarii factoribusa 1, 2, 3, 4, 6,
referendas concedamus7 quod, quia de istis numeris Plato
omnino non cogitavit, concedi nequit, tamen nulla caussa
est, cur ad quaternarium et senarium potissimum referri
debeant.

Nunc, quoniam de aliorum opinionibus satis dixisse vi-
demur, superest, ut nostram proponamus. Ac de priori

parte eadem sentimus, quae antea7 idque eo magis, quo

