unx *PRAEFATIO

gravior nobis assensor contigit Schleiermacherus‚ quoque a
probabili longius dissentientes Friesius et Branisius aber-
rarunt. Iidem sesquitertiae radicis declarationem in commen-
tatione priore exhibitam tenemus quum aliis de caussis ibi-
dem demonstratis, tum quod singulari Platonem, si duos
voluisset numeros significare, usurum non fuisse verisimile
est. Sed συζυγίαν quaternarii et quinarii iam non addendo,
ut antea, sed multiplicando efficiendam putamus, quo sensu
lamblichus in verbis commentationis posterioris initio posi-
tis τετραγώνων α’λλήλοις μιγέντων item quadratos gigni
dicit. vicenarium igitur pro novenario ponentes, qui ter
auctus, hoc est, quadratus primum, deinde cubus factus,
duas harmonias praebeat, harmonias ipsas, quas olim ad-
hibito numero fatali monstrasse nobis videbamur, nunc mu-
sicis investigandas tradimus, si forte ex descriptione vicena-
rii eiusque quadrati et cubi colligere eas potuerint. No-
strum enim non est canonem secare, sed Platonis verba in-
terpretari. Is igitur priorem ἴσην ἰσάκις, ἑκατόν τοσαυ-
τάκις dicens numerum quadratum aliquem sumi eoque cen-
tenarium multiplicari iubet. lam deficientibus quadrati illius
⁴ indiciis primum de primo cogitandum, quem ob idipsum,
quod ceteros antecedit, potius, quam alios, scribentis animo
obversatum probabile est. Sed monas, quae primum inter
quadratos locum tenet, multiplicandi vi caret. Quare ne fru-
stra centenarium multiplicare iubemur, secundum a monade
seu primum inter multiplicantes sumamuS‚ quaternarium,
quo multiplicatus centenarius quadringenarium producit, vi—
cenarii quadratum. Atque hoc priorem harmoniam conti-

neri statuimus. Alterius in descriptione verba prima, etsi

