ι, PRAEFATIO

perturbaret: postremo pestes illas antiquissimas civitatum, scilicet
opes et inopiam, de sua Repub. summovisset: non poterant illa quae
sunt ab Aristotele allata, interitum Reipub. afferre, si demus talem
esse, qua nulla melior fingi potest. interitum tamen sentiet, inquit
Socrates, sua ipsius vetustate: quoniam eiusmodi est omnium rerum
natura. Miror tamen cur Plato, qui mundum divina bonitate per-
petuum fore putavit, alioqui suopte morbo ac senio ruiturum: non
etiam de optimo Reipub. statu idem iudicarit. Platonis interpretes
exitium Reipublicae tum demum sore tradiderunt, cum harmonia nu-
merorum labefactaretur: non igitur optimus esset ille status, quem
Socrates animo concipiebat, si morbo interiore aut concentu pertur-
bato Respublica ruitura sit. Illud autem numeris acceptum ferre
absurdum videatur. Vt enim numeri male sibi cohaerentes discre-
pantiam ingratam efficiunt, propterea quod ex his soni conflati misceri
non possunt, et cum alius alium pellat utrique vi quadam aures subire
, conantur, concentu vero sonorum suaviter confuso, id est, cum ra-
tioni congruentibus numeris apte miscentur, nihil discrepare potest:
sic Respublica suavi semper concentu temperata confusaque, ubi nul-
lum dissidium, nulla sonorum discrepantia est, neque ex hypothesi
esse potest, non video quo modo labefactari queat. Quare falsum est
quod ait Foresterus, voluisse Platonem Respublicas initio bene con-
stitutaS, et eam praesertim quam nobis proposuit ad imitandum, tem-
poris decursu veluti numeros initio bene sibi congruentes, paulatim
discrepare: idque fieri putat, cum a sesquitertia ratione disceditur.
Sed ab eo tam multa peccantur, ut quid maxime dici non possit.
Primum quod rationes harmonicas tripla et quadrupla ratione conne-
ctit, quae paribus et imparibus numeris dupla triplaque ratione de·-
bent copulari, ut ipsa numeri nuptialis natura docet. ltaque suavis-
simus ac primus omnium concentus, cum ab' unitate discesseris, est
ea quae ratio sesquialtera dicitur duorum ac trium, quae nullo inter-
iecto medio copulantur. Postea novem et quatuor vehementer discre-
pant, quia sine medio cohaerere non possunt: igitur senarius utrunque
aequa ratione copulabit, et cum utroque suaviter concinet. Consi-
militer XXVII. cum VIII. eadem ratione qua superiores coniunguntur,
duobus interiectis mediis, scilicet XII. et XVIII. nec si in infinitum
progrediar-e isto modo, ulla discrepantia futura est. Itidem in ra·
tione sesquitertia trium et quatuor non quidem iusta est harmonia, ut
ille voluit: cum neque veteres, neque nostri concentum illum ferre
possint, sine tertia aut quiuta3 sed tamen is concentus suam quoque
servabit venustatem, si, ut in prioribus, intermedios numeros quaera-
mus. Quid enim ineptius quam eandem rationem constituere trium
ad quatuor quae est XXVII. ad LXIIII. Demus igitur veram ratio-
nem inter utrunque XXXVI. et XLvlll. idem erit proximi cuiusque
concentus ad alterum, qui est trium ad quatuor. Haec autem harmo-
nia concors perpetua futura est, etiamsi in infinitum progrediare. Vt
si demus CCXLIII. et MXXIII. qui in numero nuptiali dupla triplaque

