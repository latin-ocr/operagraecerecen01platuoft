xxxx PRAEFATIO

bus suis par est, qui quomodo inveniatur, Euclides VIIII. 36. docet,
de quo peculiarem libellum scripsit Μ. Ι. W. Pauli, editum Lipsiae a.
MDCLXXVIII. Is, quem Cardanus intelligit, quartus est.) Et hic est
finis omnium urbium divinus, cuius iluadruplum velut in coeli restitutio-
nibus, ac continuato ordine solet observari, est prope annus magnus:
verisimile est enim tanto tempore confundi, decima scilicet totius circui-
tus parte. Humanae verointelligit quatuora monade numeros, aut in
quavis ratione principium lineam superficiem corpus, (haec corrupta vi-
dentur) ut unum, duo, quatuor, octo3 pariter octo, duodecim, decem
octo, viginti septem: inter haec sunt tria spatia, et octo cum viginti
septem sunt dissimilia (immo similia) et deficientia: maiora enim sunt
suis partibus a quibus numerantur. Contra decem octo et duodecim
sunt similia (immo dissimilia) atque abundantia, et correspondentem
habent rationem invicem. Haec Aristoteles omittit, ut ad introdu-
ctionem, non rem pertinentia ‚ velut et finem tanquam ex praeceden-
tibus notum. Vnde verba Aristotelis sunt ad unguem eadem verbis
Platonis, scilicet: Quorum sexquitertium fundamentum quinario iun-
ctum duas efficit harmonias: loco autem ter aucta quidem, scribit
Aristoteles: efficiatur solidus, id est cubus, ut in quadratum suum
ducatur: loco autem verborum aequalem aequaliter centum centies,
usque illuc a diametris rationem habentibus quinarii ponit numerum
diagrammatis. Est autem diagramma, quod Plato vocat diametrum,
cum numerus potest ferme duplum numeri alterius, ut 3 duplum 2,
et 7 duplum 5, et 17 duplum 12, et semper numerus hic dimetiens
excedit duplum alterius uno , quod ex his patet quae ab Euclide de—
monstrata sunt in decimo libro. Quare si debet esse quadratum eius
monade maius duplo alterius quadrati, et duplum alterius quadrati est
par, igitur addita monade erit impar, ergo latus eius dimetiens im-
par semper: latera autem ipsa quadratorum, quae duplicantur aliquando
paria sunt ut 2, et tunc quadratum dimetientis est unum plus duplo,
ut 9 est maius 8 monade, si vero latera imparia sint, erit quadratum
dimetientis uno minus duplo, ut 49 quadratum 7 est minus uno 50,
duplo 25, quadrati 5. Ex quo patet agnatio, ut ita dicam, inter 7
et 5. Cum ergo dicit: quorum sexquitertia, est, ac si diceret, ex
horum numerorum serie sumemus septenarium principium epitritae, et
dimetientem 5, quos simul iungemus.

Hanc Cardani explicationem non magis, quam superiorem illam
Bullialdi probabat Marcus Meibomius, quiin notis in Aristidem Quin-
ticianum p. 331. alibi se monstraturum significavit frustra laborasse
utrumque. Sed nullam vidimus Meibomii de numero Platonis dispu-
tationem. ltaque transimus ad Casparum Peucerum, qui in Commen-
tario de praecipuis generibus divinationum Witebergae 1560. recens
edito p. 237. de sortibus agens haec habet:

Commenticia tota est ἄριθμάντεια. (sic). Vnde sit enim vis
σημαντικὴ numerorum non video. Aut enim ipsis inest numeris na-
tura, aut accedit extrinsecus. Natura non inest. Etenim numeri

