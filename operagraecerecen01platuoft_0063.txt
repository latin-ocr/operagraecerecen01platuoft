EDITORIS. L

opera ita scripsisse gloriatur, ut intelligi nollet; Platonis Timaeum
obscurissimum imitatus: quod de se ipse Lucilius scripsit, se non
intelligi quam reprehendi maluisse. Sed Platonis fucum detegere
placet ex iis quae aperte scribit3 ut de iis quae verborum obscuritate
involvit, certius iudicari possit. Voluit enim res eas quae divinitus
oriantur, perfecto numero definiri. Sed quae tandem res est quae
ortus sui principium immortali Deo non alia causa interiecta, aut in-
tercedentibus causis, non debeat? coelestia quidem et angelos per
sese nulla interiecta causa Deum procreasse, non tantum Plato, sed
ipsi quoque Manichaei confitentur, qui impie terrestria a malorum
principe ortum habuisse putabant. Terra quidem procrearit stirpes
et animalia bruta: aquae vero piscium et avium genera: utrumque
nmen Dei praepotentis iussu. ad hominis vero procreationem angelos
adesse voluit. quamquam Aristoteles formas rerum omnium divinitus
quodammodo infusas esse putarit, cum scriberet in omnibus inesse
θεῖόν τι. mentem vero hominis, non obscure aut ambighe, sed aperte
dixit θύραθεν ἐςτὲισιέναι, id est, ut ego interpretor, ὑψόθεν, θεό-
θεν, οὐρανόθεν, non traduce semine, ut de reliquis animantibus, de
quibus tamenin universum Maro igneus, inquit, est ollis vigor et coe—
lestis origo. Igitur omnia perfectis numeris includi, si Platoni cre-
dimuS, confitendum sit. Demus tamen Academicis, quod impium
est, haec terrestria quae tractamus, aliunde quam ab omnipotente
Deo ortum habuisse3 an propterea perfecti numeri, uti praestantiores,
rebus divinis tribuantur? at potius terrestribus perfecti numeri conve-
nirent, quia perfecti numeri quotquot sunt, pares sunt, foeminae sunt;
alioqui perfecti nou esseut. nec plures sunt quatuor intra centum mil-
lia. Supraperfecti quoque sunt numeri3 sed qui nec ad res divinas,
nec ad humanas aut terrestres accommodari possint. Cum igitur se-
narius sit primus perfectorum, rebus divinitus procreatis congruere
debuisset, ex Platonis sententia. videmus tamen vilissimis animanti-
bus convenire. lepores enim, legibus divinis immundum animal et
sancto populo vetitum, 6. annos ad summum vivere scribit Aristoteles.
totidem annos muribus immundissimis idem tribuit. Insectis quoque
muscarum generibus quibusdam, puta vespis et apibus, sex anni a
Marone tribuuntur, et alvearia ipsa sexangulari figura semper con-
structa. quae tamen animalia, excepto lepore, putredine concrescunt.
At numero Deus impare gaudet, ut ait Poeta: et impares numeri
maribus tribuuntur. Nam quod Seneca scribit, Septimus quisque αη-
mts aetati notam imprimit, de maribus tantum dictum est: nam foe-
minis annus quisque sextus aetati notam aliquam indidit, ut cum ma-
res anno decimo quarto, foeminae duodecimo pubescant. Feriae
quoque divinae omnes septenariis aut imparibus numeris concluduntur.
nascuntur etiam quam plurimis iu locis adamantes sexangulo laevore
ab ipsa natura distincti, ut Plinius lib. 33. (37, 15. Hard.) prodidit:
idque contritum est in Pyrenaeis. Est igitur absurdum quod Plato
rerum divinarum origines et occasus perfectis numeris tribuit. At

