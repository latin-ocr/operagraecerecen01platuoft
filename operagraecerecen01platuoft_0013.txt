EDITORIS. v

monumenta reliquit: Problema cle duabus lineis in eodem plano desi-
gnandis, quae nunquam coeant in idem, licet producamur in infinitum
et quanto protrahantur longius tanto sibi evadant propiores ‚ tredecim
modis demonstratum3 Explicationem Rhythmomachiae Pythagor-eae
Italice scriptam, et eum, quem nos examinandum suscepimus, libel-
lum de numero Platonis. Cuius libelli inter Italos soli Mazzuchello
commemorati et ne huic quidem conspecti inter nostrates memoriam
instauravit Boeckffim, vir doctissimus, in Studiis Heidelberg-ensibus
T. 111. p. 44. quo loco plerosque eorum, qui de eadem re scripsere,
nominavit. Titulus hic est: FRANCISCI BAROCII JACOBI FlLII
PATRITII VENETI COMMENTARIVS IN LOCVM PLATONJS
OBSCVRISSIMVM et hactenus ὰ nemine recte expositum in principio
Dialogi octavi de Rep. ubi sermo habetur de numero Geometriw, de
quo proverbium est, quod numero Platonis nihil obscurius. Ad Il-
lustrissimum, et Reverendissimum GABRIELEM PALAEOTVM Car-
dinalem amplissimum, et optimum. Cum licentia R. D. ricerii
Epist-opalis, ac R. P. Inquisitoris. BONONJAE, Typis Alexandri
Benacii. MDLXVI. (4. min. fol. 34.) Quid autem propositum ha-
buerit Barocius et qua ratione usus sit, ipse in prooemio declaravit
his verbis:

„Propositum meum est eum Platonis in octavo de Rep. locum
exponere, qui cum omnium, quae sub humanam cognitionem cadere
possunt‚,obscurissimus sit: hactenus a nemine (quod pace omnium
dicam) non modo non recte declaratus, sed nequidem perceptus est:
imo tritum inde proverbium apud Antiquos ortum suit, quod nempe
numeris Platonicis nihil obscurius. Nam spero studiosis omnibus gra-
tissimum fore tam obscuri loci veram, lucidissimam, ac iam pridem
a nobis ope divina repertam expositionem perlegere. In hac itaque

re pertractanda hoc ordine mihi procedendum est. Primo quidem au-

* tores omnes, qui de hoc loco Platonis aliquid dixerunt, in medium
afferam, eorumque testimoniis rei difficultatem ostendam: Secundo
quid etiam mihi de hac difficultate videatur, adiiciam: Tertio quae-
dam ad intelligentiam rei spectantia declarabo: Quarto ad ipsius loci
dillucidationem, expositionemque me conferam, in quo quidem dillu-
cidando, exponendoque talem etiam ordinem servabo. Primo quo-
rundam obscurorum Platonis verborum significationes aperiam: Se-
cundo Platonis sententiam verbis ipsis applicabo: Tertio quomodo
locum hunc alii declararint, et quae ab eis recte, atque male dicta,
quaeque penitus praetermissa sint ostendam: Quarto et ultimo locum
alium Platonis in nono de Rep. satis etiam obscurum, et ab interpre-
tibus non recte declaratum, illustrabo; cuius loci intelligentia ex his,
quae in octavo de Rep. dicuntur ‚ tanquam corollarium dependet. “

Atque haec lucido ordine, ut mathematicum decebat, sed ver-
bosius paullo, quam necesse erat, deinceps pertractavit. Ex quibus
ea, quae quartae partis primum obtinent locum, quum ad nostrum
consilium maxime pertineant, integra hic apponemus, ex reliquis,

