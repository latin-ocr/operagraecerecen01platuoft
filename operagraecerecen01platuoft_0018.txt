x PRAEFATIO

sed praelongiori, centum quidem numerorum ex diametris effabilibus
quinariis indigentibus uno siugulis, duabus autem ineffabilibus3 cen·
tum vero cuborum trinitatis, quae porro circunscriptio nil aliud nobis
indicat, nisi cubum ipsum numerum millena millia. Verum ut haec
obscurissima verba prorsus candida reddantur in memoriam revocan-
dum est, quod quilibet Solidus numerus habet tria latera, quibus pro-
ducitur, atque constan unum quidem longitudinis, alterum vero lati-
tudinis, tertium autem altitudinis, ut exempli gratia si dicamus bis tria,
sex, et quater sena viginti quatuor: hic est numerus solidus, cuius
longitudo quidem tria, latitudo autem duo, altitudo vero quatuor sunt.
similiter si numerum centenarium in se ipsum multiplicemus, oritur
Quadratus decem millia numerus: quod si rursus eodem centenario nu-
mero iam dictus decem millia Quadratus numerus multiplicetur, ex
hac utique multiplicatione gignitur numerus millena millia Cubus: hu-
ius autem Cubi tria latera sunt tres numeri centenarii, quandoquidem
eius longitudo, latitudo, altitudoque centum unitatum existit, cnm
omnes invicem aequales esse debeant, Quod si numerum hunc non
quatenus Cubum, sed quatenus Planum consideremus (quilibet enim
Solidus numerus tum quatenus Solidus, ex tribus scilicet lateribus pro-
ductus3 tum quatenus Planus ex duobus videlicet productus lateribus
considerari potest) nempe quatenus ex duobus centenario, et decem mil-
lia lateribus producitur: erit eius latitudo quidem numerus centenarius,
longitudo vero decem millia numerus. quemadmodum enim imaginamur
Cubum numerum figuratum, cuius longitudo 'centum et latitudo cen-
tum, et altitudo itidem centum unitatum est: ita etiam Antelongiorem,
seu Praelongiorem numerum Planum (quem qualis sit in superioribus
declaravimus) iuxta sormam parallelogrammi rectanguli figuratum ima-
ginari possumus; cuius latitudo quidem sit centum, longitudo vero
decem millia. Uterque autem istorum duorum numerorum erit ipse
millena millia numerus. Hunc itaque numerum, seu secundam harmo-
niam Plato quibusdam obscurissimis verbis circunscribere volens, dixit
eam esse „aequalis quidem longitudinis“ scilicet longitudini prioris
harmoniae iam declaratae, cuius etiam'longitudo centum erat „sed
Praelongiori“ hoc est ipso eodem millena millia numero tanquam
Praelongiori suscepto, erit utique iuxta longitudinem, et latitudinem
simul „centum quidem numerorum“ quorum unusquisque scilicet in
se decem millia continet: centies enim decem millia iam dictum millena
millia numerum procreant, „centum verb cuborum trinitatis“ hoc est
si idemmet numerus tanquam Solidus, et Cubus accipiatur3 erit iuxta
altitudinem centum Cuborum. nam ipse millena millia numerus tanquam
Cubus consideratus, centum in altitudine parvos Cubos habet ex uni-
tate productos, quos equidem Plato Cubos trinitatis non immerito
vocavit: tum quoniam omnis Cubus tribus suis lateribus, ac dimen-
sionibus trinitatem corpoream indicat: tum etiam quia iam dicti cen-
tum parvuli Cubi denotant altitudinem ipsius millena millia Cubici nu-
meri, quae quidem altitudo cuique corpori soliditatem, trinamque di-

