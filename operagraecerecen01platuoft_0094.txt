LXXXVI PRAEFATIO

pere, hoc est, eos producere dici. De reliquis vero sie
habeat, terminos ipsos esse numeros 3, 6, 12, 24, acceptos
illos seu productos primum a similantibus, 3 ab 1. 3, 12 a
2. 6, 6 a 2. 3, 24 a 4. 6, tum a dissimilantibus, 3 ab 1.
3, 6 a 2. 3, 12 a 2. 6, 24 a 4. 6, tertio ab augentibus, hoc

est, qui duodenario maius quid producant, 24 a 4. 6, deni—

’ que a deminuentibus seu minus duodenario producentibus,

3 ab 1. 3 et 6 a 2. 3, duodenarium autem ipsum in serie
illorum quatuor terminorum propterea inesse debere, quod,
quum quasi mensura sit, qua adhibita numeri tum αὔξοντες
tum φθίνοντες nuncupentur, eundem etiam exemplar esse
conveniat, cuius ratione numeri tum ὁμοιοῦντες tum α’νο·
μοιοῦντες dicantur. Quorum verborum extrema, quum
non appareat, qua alia, nisi mutua ipsorum ratione et invi-
cem comparati 6 et 24 a similantibus, 3 et 6 a dissimilan-
tibus producti appellari queant, et quid huic eorum rationi
significandae duodenarii accessio inserviat, eo consilio ad-
iecta videntur, ut dubitantibus, quo modo in numero duo-
denario (ἑν ᾦ πρώτῳ) numeri 1, 2, 3, 4, 6 quatuor termi-
nos, quorum tertius ipse duodenarius sit, accipere seu pro-
ducere possint, scrupulum eximant, quo liberati sperandum
est fore, ut iidcm quarti termini caussam magis etiam ab-
sconditam aliquando e tenebris eruant. Post haec ad alte-
ram loci partem se convertit Branisius, cuius interpretatio
ei melius cessit. Quamquam enim ne hic quidem pugnantia
ponere, incerta pro certis venditare, linguae usum susque
deque habere dubitavit, denique munerorum, quos profert,
nullum veritatis aut probabilitatis notis instruxit, tamen dua-

bus in rebus recta via ingressus monstravit, qua parte adhuc

