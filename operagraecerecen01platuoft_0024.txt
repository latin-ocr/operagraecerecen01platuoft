ΧΠ PRAEFATIO

θεωρεῖται ταῖν πυθμένων, ἐν δὲ τοῖς μείζοσιν οὐδαμῶς. Non ve-
reor, ne quis Barocii opinionem confirmari putet eo, quod ad ratio-
nem sesquitertiam Nicomachus coniungi iubet quadruplices cum tripli-
cibus, eamque σύζευξιν non additionem, sed σύγκρισιν esse neget.
Nam qui duo πυθμένας, maiorem alterum eumque ἐπίτριτον, alte-
rum minorem et ’ὖπεπίτριτον distinguit, quomodo is numerum utrique
coniuncto parem πυθμένα ἐπίτριτον dicat aut existimet? Minorem
quidem poterit, quum subsesquitertia ratio natura non differat ab ses-
quitertia. Certe idem Nicomachus Lib. II. c. 19. p. 134. novenarium
ἐπίτριτον πυθμένα duodenarii, non ὑπεπίτριτον, dicit.

Tertium falsus est Barocius, quod duas harmonias nihil nisi nu-
meros quadratum et cubum significare putavit, eosque non certae cu-
iusdam-radicis, sed cuiuslibet. Nam verbis eius accuratius perpensis
tantum ad speciem et exempli gratia positam duodenariam radicem,
re ipsa perinde esse intelligitur, quaecunque ponatur, dummodo ea
quadratum et cubum numeros producere valeat, quod nulla non va-
let. Itaque vanum erat, unum ex reliquis potins eligere numerum
duodenarium, quam eum, qui in superioribus significatus esset, reti-
nere orationemque ita instituere: —- ἀπέφηναν· ὃς τρὶς αὐξηθεὶς
etc. Sin autem eligi debebat ille, cuius scilicet cubus esset numerus
a Musis significandus ‚⁴ vanum erat etiam priorem harmoniam vel uno
verbo attingere, quum praesertim inter priorem et posteriorem se-
cundum Barocianam quidem harmoniae declarationem nihil prorsus
interesset. Atque hoc ipsum certius etiam documentum habemus,
errasse hac in re Barocium. Aequalitatem sonorum enim, qua ille
perfectissimam constare harmoniam dicit, sive in pari intentione vo-
cis, sive in e0‚ quod unisonum vocatur, seu denique in similitudine et
consensu eorum, quae quamvis diversa sint, tamen consona dicuntur,
positam esse intelligas, non eam aliter referet et quasi repraesentabit
numerus quadratus, aliter cubus, quippe qui ¹pariter aequilateri sint.
Neque ita excusari potest Barocius, ut duorum sonorum consonantiam
quadratam, trium cubicam harmoniam intellexisse dicatur. Primum
enim non hoc dicit, deinde si diceret, falleretur, quum aequalitatis
ratio non mutetur terminorum numero, qua de causa' ea harmonia,
quae duorum aequalitate sonorum efficitur, si per hanc ipsam ae·-
qualitatem harmonia est, nullo modo differre potest ab ea, quae tri-
bus item aequalibus sonis constat. Itaque duae harmoniae dici non
poterant. Accedit quod, si quadratum et cubum simpliciter intelligi
vellet scriptor, omittere debebat verba τρὶς αὐξηθείς, quibus adie*
ctis et eo quidem sensu, quo usus iubebat, dictis non aliter locutus
esset, ac si quis nostratium diceret: melche §abl gmeimal mit sub selbst
multiplicitt gmei glestbseitige §pcobucte giebt' ein muabtat uni) einen ·
Qubus. 'Cuius locutionis vitium ipse sensisse videtur Barocius idque
sublaturus aliam addidisse verborum τρὶς αὐξηθεὶς interpretationem,
non magis probabilem. Casu enim accidit, ut ἐπίτριτος ille πυθμὴν
πεμπάδι συζυγεὶς numerum efficiat solidum, neque haec eius soliditas

