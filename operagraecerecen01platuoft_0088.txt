Lxxx PRAEFATIO

dem illo ξύμπας adductum se dicit, ut dubitet, numerum
216, an eius quadratum malit significatum putare. Quae
dubitatio iniusta esset, nisi Plato de duobus numeris verba
facere side-retur. Neque enim propterea, quod harmonias
nondum satis explicatas habebat, de priori numero ambigere,
aut ξύμπας et γεωμετρικός quid significaret, in dubitatio-
nem vocare poterat. Itaque hoc pro certo posuerim, Pla-
tonem verba extrema ita instituisse, ut qui de alio quodam
numero cogitaret: id vero non temere eum, sed caute et si-
mul ἐρεσχηλοῦντα, quemadmodum in commentatione docui,
fecisse et tamen numerum periodicum nihilo minus certo de-
scribere voluisse et descripsisse puto.

Novissimus huius loci interpres Branisius non solum duo,
sed aliquot numeros a Platone designatos statuit,' unum hu-
manae naturae convenientem, qui quasi imago humani gene-
ris naturam eius atque indolem typice exprimat, alios perio-
dicos, a quibus fertilitatis humanae ac sterilitatis periodi
contineantur, ex quibusdam primi illius mutationibus seu re-
volutionibus oriundos. Primum illum verbis ἑν ᾧ πρώτῳ
usque ad ἀπέφηναν declaratum duodenarium esse, quippe
quem primum multiplicationes simplicium compositorumque
numerormn trifariam progignant, et cuius partes seu facto-
res similantes et dissimilantes atque augentes et deminuentes
sic iungi possint, ut quatuor terminos proportionis geome-
tricae exhibeant. Periodicorum autem descriptionem inci-
pientem verbis ὦν ἐπίτριτος πυθμήν etc. usque ad αὐξη-
θεὶς, quae sexagenarium solida multiplicatione a tribus fa-
ctoribus, ternario, quaternario et quinario, producendum

denotent, continuari et absolvi sequente harmoniarum dua-

